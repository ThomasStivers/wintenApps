# Базов пакет за приложения в Windows 10 (Windows 10 App Essentials) #

* Автори: Joseph Lee, Derek Riemer и други потребители на Windows 10
* Изтегляне на [стабилна версия][1]
* Изтегляне на [работна версия][2]

Тази добавка е колекция от спомагателни модули за разни приложения в Windows
10. Тя също така съдържа поправки и подобрения за разни контроли в
интерфейса на windows 10.

Включени са следните спомагателни модули за дадени приложения и модули за
приложения (прегледайте раздела за съответното приложение за подробности
относно включените неща):

* Аларми и часовник.
* Bank of America
* Календар
* Калкулатор (универсално приложение).
* Cortana
* Център на Insider/Център за обратна връзка (само за членове на програмата
  Windows Insider).
* Поща
* Карти
* Microsoft Edge
* Настройки (настройки на системата, Windows+I).
* Предварителна версия на Skype (Skype Preview)
* Twitter.
* TeamViewer Touch.
* Време
* Разни модули за контроли, като например плочките в менюто „Старт“.

Забележка: Тази добавка изисква Windows 10 версия 1507 (компилация 10240)
или по-нова и NVDA 2015.4 или по-нова.

## Общи

* В контекстните менюта за плочките в менюто „Старт“, биват правилно
  разпознати подменютата.
* При намаляване на прозорците (Windows+M), вече не се съобщава "поле"
  (забележимо при използване на компилации от Insider Preview).
* Някои диалогови прозорци вече биват коректно разпознати като такива. Това
  включва диалоговия прозорец за Insider Preview (приложението Настройки) и
  новия тип диалогови прозорци за UAC в компилация 14328 и по-нови за NVDA
  2016.2.1 и по-стари.
* Съобщаването на избраните стойности в приспособлението за избор на време
  работи и когато интерфейса не е на английски.
* Показването/скриването на предложенията в дадени полета за търсене
  (особено в приложението "Настройки") се извежда чрез звук и/или брайл.

## Аларми и часовник

* Стойностите за избор на час в съответните контроли вече се съобщават
  коректно. Това важи и за контролата за избор на време в което да се
  рестартира компютъра с цел довършване на инсталирането на актуализации за
  Windows.

## Календар и Поща

* NVDA вече не съобщава "само за четене" в полето за тема на срещата в
  Календар и в съдържанието на съобщението в Поща.

## Калкулатор

* Когато бъде натиснат ENTER, NVDA съобщава резултатите от изчислението.

## Cortana

* Текстовите отговори от Cortana се съобщават в повечето случаи (ако не
  сработва, пробвайте да отворите повторно менюто „Старт“ и пак да изпълните
  търсенето).
* За по-добро сработване при гласово взаимодействие с Cortana, натиснете
  клавишната комбинация за задействане на режима за слушане на Cortana
  (Windows+C във версии 1507 и 1511, Windows+Shift+C във версия 1607).

## Център на Insider/Обратна връзка за Windows и TeamViewer Touch

* Само за Център на Insider (Център за обратна връзка в Юбилейната
  Актуализация): Предназначено за членовете на програмата Windows Insider,
  използващи тестовите версии на Windows.
* Биват съобщавани етикетите на радио бутоните.
* TeamViewer Touch: Биват съобщавани етикетите на бутоните.

## Карти

* NVDA възпроизвежда звук като ориентир за дадено местоположение от картата.

## Microsoft Edge

* Известията, като тези за изтеглянето на файл, вече биват съобщавани.
* Имайте предвид, че цялостната поддръжка към този момент е експериментална
  (поне засега не се препоръчва да използвате Edge като ваш основен
  браузър).

## Настройки

* Определена информация, като например напредъка на Windows Update, сега
  бива докладвана автоматично.
* Стойностите на лентите за напредъка и друга информация вече не се
  съобщават двукратно.

## Предварителна версия на Skype (Skype Preview)

* Текстът на индикатора за писане бива съобщаван, както това става в Skype
  за работен плот.
* Частично завръщане на клавишните комбинации от Control+NVDA+цифрите от
  цифровия ред за прочитане на последните 10 съобщения в дискусията и за
  преместване на навигационния обект до записите в чата, както е в Skype за
  работен плот.

## Bank of America/Twitter

* Етикетите на бутоните биват прочитани.

## Време

* Раздели като "Прогноза за времето" и "Карти" биват правилно разпознати
  като раздели (принос от Derek Riemer).
* Когато четете прогнозата, използвайте лявата и дясната стрелка за
  преместване между елементите. Използвайте стрелките за нагоре и надолу, за
  да прочетете отделните елементи. Например, като натиснете стрелка надясно,
  може да се съобщи нещо от типа на "Вторник 6, Висока ‎‎22°, Ниска ‎‎13°,
  Облачно". При натискане на стрелка надолу ще се съобщи "Вторник". При
  следващото натискане ще се съобщи следващия елемент (например
  температурата). Към момента това работи за дневната и почасовата прогнози.

[[!tag dev stable]]

[1]: http://addons.nvda-project.org/files/get.php?file=w10

[2]: http://addons.nvda-project.org/files/get.php?file=w10-dev
